# Python
 
I pitoni sono dei grossi serpenti appartenenti alla famiglia dei boidi.
Come i boa e l’anaconda non sono velenosi poiché non sono dotati di ghiandole velenifere. Questo però non li rende meno pericolosi. 
I pitoni, infatti, sono dei predatori spietati che uccidono le loro prede per costrizione. Le avvolgono nelle lor spire e poi le stritolano fino a soffocarle. 
Una volta morte le ingoiano per intero iniziando dalla testa. Alcuni esemplari di pitone arrivano anche a misurare fino ad 8 metri di lunghezza. 
Il ‘pitone reticulatus’ può arrivare anche a dieci metri, tanto che è considerato il serpente più lungo del mondo. 
Questi ofidi sono caratterizzati dalla testa grossa ben distinta dal resto del corpo. I denti sono lunghi e a forma di uncino. Gli occhi piccoli hanno la pupilla verticale per consentirgli di vedere anche al buio. 
La coda è piuttosto tozza e ha anche funzione prensile poiché viene utilizzata per consentirgli di ancorarsi ai rami. 
I pitoni, inoltre, sono dotati di organi di senso posizionati sul labbro superiore che gli consentono di rilevare i cambiamenti di calore nell’ambiente circostante al fine di individuare le prede a sangue caldo. 
I pitoni sono caratterizzati da una livrea dai colori vivaci con disegni geometrici e piccole scaglie che rendono questo animale particolarmente ricercato per la sua pelle, utilizzata per confezionare scarpe, borse e giacche.
